LLADRATA CORFF IARLL O'R BEDD.
Y syniad cyffredin gan ddynion ydyw, pan ddisgynont i'r bedd, y cant lonydd yno gan ladron a phawb; ond nid felly y bu yn Dunecht House, sir Aberdeen, ar gorff y diweddar Iarll Crawford a Balcarres, canys torwyd i mewn i'r feddgell ger y palas, ac agorwyd y tri choffin, gan gymeryd ymaith y corff. Ar nos Fawrth, wythnos i'r diweddaf, y cymerth hyny le a chan ei bod yn ystormus ar y pryd, yr oedd yn ffafriol i'r dyhirod. Bu yr larll uchod farw yn Florence yn Rhagfyr diweddaf, a pheraroglwyd ei gorff gan Italiad medrus yn y gelfyddyd. Cariwyd y corff ymaith gan y lladron, ond syn yw adrodd, ni thynasant yr addurniadau arian oddiar y coffinau. Y mae y police yn gwneyd pob ymchwiliad o fewn eu gallu i'r mater.										