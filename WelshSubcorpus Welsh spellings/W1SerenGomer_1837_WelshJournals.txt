Claddu Clochydd yn fyw.
Newyddiadur Chelmsford a rodda yr hanes rhyfeddol a ganlyna :—Ar foreu dydd Llun diweddaf, fel yr oedd Samuel Barker, y clochydd a'r cloddiwr beddau yn Dedham, yn agos gorphen cloddio bedd ddeg troedfedd o ddyfnder, syrthiodd y ddaear ar y ddwy ochr i mewn yn ddisymmwth, ac a'i claddodd ef yn hollol. Y ddamwain alarus a ganfyddwyd gyntaf gan ddyn o'r enw Hitchcock, yr hwn oedd yn myned trwy y fynwent adref i'w foreufwyd, ac o gywreindeb trôdd o'r neilldu i edrych ar y bedd ag oedd yn cael ei dori yno; yna efe a ganfu fod y ddaear wedi syrthio i mewn, fel y darluniwyd yn flaenorol, ac yn mhen ychydig clywodd ochenaid fel pe buasai yn dyfod o gryn bellder o ffordd, ac yn fuan un arall. Meddyliodd yn ddioed y gellai fod yr ochenaid yn dyfod o'r bedd, a bod y clochydd wedi ei gladdu yno, a gwaeddodd allan, "S[ut?] wyt ti yna?" ac atebwyd ef gan ochenaid arall yr hon a'i cadarnhaodd fod y dygwyddiad anff[odus] wedi cymmeryd lle. Rhedodd yn ddiattreg i'r heol, a rhododd yr alarwm, ac mewn ychydig fynydau yr oedd nifer mawr o'r trigolion wedi ymgynnull i'r fynwent, a gwnaed pob ymdrech i godi y pridd o'r bedd; ond buant o gylch 20 mynyd cyn cael corff y clochydd anffodus allan. Cafwyd ef yn ei led-eistedd, ac yn hollol farw; ac nid rhyfedd i'r cyfryw ddygwyddiad beri cyffroad nid bychan trwy yr bolî gymmydogaeth. Yr oedd Barker yn 45 mlwydd oed, a gadawodd wraig a phump o blant i alaru am ei dynged annaturiol. 