OFFEIRIAD YN CAEL EI GLADDU BEDAIR GWAITH.
Y mae gwraig weddw o'r enw Jones, yr hon sydd newydd ymadael o Canterbury, wedi hynodi ei hun yn fawr drwv gymeryd ffansi o gario corff marw ei gwr gyda hi. Bu farw Mr, Jones, yr hwn oedd yn offeiriad yn Portsmouth, oddeutu dwy flynedd yn ol, a chladdwyd ef yno. Ond yn mhen peth amser, symudodd ei weddw i Highgate; ac wedi derbyn awdurdod yr Ysgrifenydd Cartrefol, symudodd gorff ei gwr o'i feddrod yn Canterbury, ac a'i ail gladdodd yn mynwent Highgate. Oddeutu deunaw mis yn ol, aeth Mrs. Jones i letya i Canterbury, a chododd gorff ei gwr eilwaith, a chladdwyd ef gerllaw ei phreswylfod. Gwnaeth ei meddwl i fyny unwaith yn rhagor i newid ei phreswylfod, a dygwyd gweddillion marwol ei gwr y tro hwn i Liverpool, lle yr oedd y foneddiges wedi myned i fyw. Bob tro y symudid y corff, dodid y gweddillion mewn coffin newydd, fel erbyn eu symudiad i Liverpool, yr oedd yna bedwar o goffiniau yn y fusnes. Dywedir fod pob di-ddaeariad ac ail gladdiad yn costio oddeutu 30p., felly costiodd y cyfan 120p.										