Bellach ni a soniwn am rinweddav Marthin gwedy i vyned yn esgob. Yr oedd, garllaw y vynachloc yno, le yr oedd bobl yn addoli, gan gredu kladdu yn [y] lle hwnnw verthyri. Ac allor a ordeiniasai yr esgob vchaf yno. A Marthin a ddoeth yno ac a ovynnodd y rhai pennaf o’r effeiriaid a’r ysgolheigionn oedd yno henwav y merthyri hynny a’r amser y dyoddevesent. Ac am na chas atteb o’r byd wrth i vodd, ef aeth ymddaith ac ni ddoeth yno ennyd ar ol hynny. Eisioes blin vv gantho na chae wybod sierteinrhwydd am y lle vchod, a pheryglv bod y dynion mewn kam ffydd. Ac yna y doeth Marthin ac ychydic o gydymddeithion y’r lle hwnnw, ac a sevis ar y bedd ac a weddiodd ar Dduw ar ddanngos iddo pwy oedd gwedy gladdu yno. A’r awr honno, ef a weles ar y tv assw iddo yn agos atto gysgod budr brwnt. A Marthin a ovynnodd iddo i henw a’i dal gann Dduw. Yntav a ddyvod pan yw lleidr oedd, a’i ladd am i ddrygioni, ac nad oedd iddo ef rann gyda merthyri. A phawb ar a oedd yno a’i klywynt ef yn dywedud, ac ni welynt ddim ohono. Ac yna y dyvod Marthin i bawb beth a welsai, ac a beris symvdo yr allor o’r lle hwnnw a rhyddhav y bobl am i gwann ffydd.