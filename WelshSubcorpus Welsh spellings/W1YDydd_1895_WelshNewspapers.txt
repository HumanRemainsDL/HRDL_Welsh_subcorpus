CAEL CYRFF PLANT MEWN GARDD.
Cynaliwyd trengholiad yn Newbridge, sir Fynwy, nos Fawrth, ar gorff pedwar o fabanod a gafwyd wedi eu claddu mewn gardd yn Morgan-terrace, Newbridge. Ebenezer Morgan, hen wr, yr hwn oedd gynt yn byw yn y ty wrth yr hwn yr oedd yr ardd, ac a fu yn dorwr beddau yn nghladdfa Capel Beulah, a ddywedodd ei fod ef wedi claddu ugeiniauo gyrff babanod marwanedig yn yr ardd. Ar ol hyny, arferai agor beddau yn nghladdfa y capel, a throsglwyddo cyrff y babanod iddynt. Yr oedd raid ei fod wedi anghofio symud y cyrff a gafwyd yn yr ardd, y rhai a ddarganfyddwyd gan y tenant presenohl. Claddwyd y corff diweddaf yno dair blynedd yn ol. Nis gallai y meddygon ddweyd a fu i'r plant hyn fodolaeth wahan ai peidio. Dodwyd rheithfarn o "Cafwyd wedi marw." Ceryddwyd Morgan, ac y mae y mater i gael ei wneud yn hysbys i awdurdodau y Llywodraeth.										