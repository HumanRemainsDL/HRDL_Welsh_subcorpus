Gwyr Putayn⁠ a gwyr Turwyn a ddoethant wrth i varvolaeth. A phan vv varw, mawr vv yr ymryson rhwng y bobl hynn am i gorff ef. Y Pataniaid a ddywedasant, ‘Mynach i ni vv Varthin ac abad, ac yr ydym yn disyvv kael i gorff kanis digon i chwi gael ymddiddan ac ef tra vv yn y byd a chael i ddiwedd a’i vywyd y’wch kadarnhav o’i vendith, a thros benn hynny ych llawenhav o’i rinweddav. Gedwch i ninnav bellach gael y korff dienaid.’ Ac yn erbyn hynny y dywedasant hwyntav, gwyr Turwyn, ‘Od ydywch yn dywedud mae digon i ni y rhinweddav a wnaeth ef gyd a ni, gwybyddwch mae mwy vv i weithredoedd gyd a chwychwi no chyd a nyni, kanis ef a gyvodes dav o’i varw i vyw gyd a chwi, ac vn gyd a ninnav. Ac val i dyvod i hvn yn vynych, mwy vv i wyrthiav ef kynn i vyned yn esgob no gwedy. Ac am hynny, rhaid yw kyflenwi yn varw yr hynn nis kyflenwis yn vyw. I wrthywchwi y dukpwyd ef, a Duw a’i rhoes ynni. Ac yn wir, os hen ddevod a gynhelir drwy orchymyn Duw, ef a gaiff i vedd yn y dinas lle yr ordeiniodd ef yn esgob. Ac os perchenogi y korff yr ydych chwi wrth vraint y vynachloc, gwybyddwch chwi mae ymysc gwyr Melan⁠ y bu iddo vynachloc gyntaf.’ Ac val hynn y buant yn dadlav ac yn ymryson oni vv nos.

Ac yna y gossoded y korff yn y kanol rhwng y ddwy blaid i aros y dydd. A’r Pictaniaid a roddasant i bryd, pann geffynt liw dydd, vyned a’r korff drwy i kedernyd i ar y llaill. Eithr yr Hollgywaethoc Dduw ni vynnai vod dinas Turwyn heb patrwn. Ef a ddamwyniodd syrthio kysgv ynghylch hanner nos ar y Pictaniaid, hyd nad oedd vn onaddvnt yn effro. A phann weles y blaid arall hwynt velly, ysgyflaid y korff benndigedic drwy ffenestr allan at i kydymddeithion a wnaethant. A hwyntav a’i dvgant y’r llong. Ac ar hyd y dwr yr aethant dan ganv, a thrwy lywenydd mawr yr aethant tua dinas Turwyn. A chan y kanv hwnn y deffroes y Pictaniaid. A phann welsant y trysor y buesynt yn i gadw gwedi golli, hwynt a aethant adref drwy gywilydd mawr. A hynn oedd ddevddeng mylynedd a phedwar kant gwedy dioddef o’n arglwydd ni, Iessu Grist.