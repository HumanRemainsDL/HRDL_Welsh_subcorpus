Y DDEDDF GLADDU YN NGHYMRU. RHEITHOR LLANFROTHEN YN CLOI Y FYNEDFA I'R FYNWENT.— AGOR DRWY DRAIS.
Y mae telmlad drwg yn bod er's cryn amser rhwng rheithor Llanfrothen, yn sir Feirionydd, a'i blwyfolion, a hyny oblegid gwrthwynebiad y rheithor i gladdu Ymneillduwyr yn y fynwent newydd sydd yn gysylltiedig â'r hen, o dan y ddeddf newydd. Ddydd Mercher, bu farw Robert Roberts, Ty'rcapel, Llanfrothen, ar ol amlygu dymuniad ychydig cyn hyn am gael ei gladdu gyda'i ferch yn y fynwent newydd, ac yn unol â darpariaetbau y Dddeddf Gladdu newydd. Gwnaed apeliad at y rheithor am fedd yn y ffordd arferol, a chaniatawyd ef. Y dydd nesaf aeth brawd y trancedig a'r rhybudd a ofynir gan y Ddeddf, pan na bydd angen am wasanaeth y rheithor, i'r Rheithordy. Gomeddai y gwr parchedig ei dderbyn, ond gadawyd ef yn y ty er hyny. Cauwyd y bedd yn ol gorchymyn y rheithor, a rhybuddiwyd y clochydd i beidio ei ailagor. Clowyd y fynedfa hefyd. Ar ol hyny dywedodd y torwr beddau wrth y rheithor fod perthynasau y trancedig wedi gofyn iddo barotoi y bedd drachefn, a chan ei fod ef yn was y cyhoedd, nas gallai wrthod hyny. Atebodd Mr Jones, os agorid y bedd, y byddai yn rhaid i'r person a wnelai hyny gymeryd y canlyniadau. Pa fodd bynag, ailagorwyd y bedd a pharotowyd ef i dderbyn gweddillion y trancedig. Gwelodd Mr Morris Roberts, Gareg, y rheithor, ar fore y dydd dan sylw, ac aeth dros bethau gydag ef, ond ni roddodd ganiatad i gladdu y trancedig yn y fynwent, ac nid oedd yr elor ychwaith i'w chael ar yr achlysur. Aeth dau neu dri a ddynion at y fynedfa o flaen y claddedigaeth, agorwyd y porth gyda bar haiarian a gweinyddwyd yn y fynwent gan y Parch Thomas E. Roberts, M. A., gweinidog Capel Llanfrothen. Parodd yr ymddygiad hwn deimlad anhyfryd drwy'r gymydogaeth.							