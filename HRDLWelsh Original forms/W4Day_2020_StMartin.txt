Pedair blynedd a thrugain gwedy myned y santeiddiaf Varthin y’r nevoedd, yr oedd wr santaidd rhinweddol a elwid Perpettuwus⁠ yn esgob yNhurwyn, lle buasai Varthin yn esgob o’r blaen. A’r gwr da hwnnw a roes i vryd a’i eddvned ar amylhav yr eglwys vwch benn korff Marthin o vaint a thegwch, ac yn vrddasach noc yr oedd, ac ordeinio lle anrrydeddus i osod i gorff benndigedic. A hynny a orffennodd ef yn dec ac yn berffaith. Ac yna ef amkanodd gysegrv y demyl hono a symvdo y korff bendigedic yr lle yr ordeiniesid iddo.

A’r dydd a osoded i hynny, nid amgen no’r dydd kynntaf o vis Gorffennaf, galw atto a oruc Betetuwus Sant⁠ holl esgyb ac abadav y gwledydd gyd ac aneirif o ysgolheigion ar yr achos hwnn. A gwilio a gweddio Duw a Marthin a wnaeth pawb y nos o’r blaen. A thrannoeth y borev dadkladdu y bedd a wnaethant, hyd pann ddoethant att yr arch lle’r oedd y trysor bendigedic. Ac yna yr holl gynvlleidva a roddasant i dwylaw a’i holl nerthoedd i geisio kyvodi yr arch i vyny o’r ddaiar, ac ni thygiodd vddvnt. A’r nos honno gwilio a wnaethant a gweddio. A thrannoeth provi symvdo yr arch, ac nis gellynt. Synn vv ganthvnt hynny ac ofni a wnaethant yn vawr, hyd na wyddynt beth a ddy[l]ent i w[n]evthur. Ac ar hynny i dyvod vn o’r ysgolheigion wrthvnt, ‘Pani wyddoch chwi mae trennydd yw kyvenw y dydd y gwnaethbwyd Marthin yn esgob? Ac ef a ddamwyniai mae y dydd hwnnw y mynnai ef gyvodi i esgyrn.’ Ac ar hynny yr holl bobl a vwriasant y dyddie hynny drossodd drwy wilio ac ymprydio a gweddio Duw ddydd a nos.

A’r pedwerydd dydd, hwynt a ddoethant vwch benn y bedd ac a geisiasant dynnv y korff allan, ac ni ellynt sylvv dim arno. Tristav a wnaethant yn vawr, gan ddirvawr ofn yn i kalonnav, hyd na wyddyn pa wnent. Eisioes, ac wynt yn amkanv bwrw y pridd ar y bedd drychefn, nychaf hynafgwr anrrydeddus i vodd a’i sut, a chynn wynned i benn a’r eiry, ac yn dywedud wrthvnt, ‘Pa hyd y teriwch chwi ac yr ofnwch? Oni welwch yr Arglwydd Varthin yn sevyll ac yn barod y’wch helpio, os chwi a rydd ych dwylaw ar yr arch?’ Ar hynny ef a vwriodd i vantell i amdano ac a roes i law ar yr arch gyd a’r effeiriaid eraill, a’r kwyr yn olav a’r kroesav yn barod, dan ganv antem ac emynnav vchel. Ar eiriol y gwr hen, hwynt a gyvodasant yr arch yn ysgafn i vyny ac a’i dugant y’r lle a ordeiniesid iddi. Ac wedy darvod yr efferennav a myned ohonvnt i vwytta, hwynt a geisiasant y gwr hen ymhob lle, ac nis kowsant, na neb a’i gwelsai yn myned o’r eglwys allan. A thebic vv gann bawb pan yw rhyw wyrthiav engyliawl oedd hwnnw.